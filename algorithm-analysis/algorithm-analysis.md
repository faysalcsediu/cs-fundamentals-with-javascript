<p align="justify">

## অ্যালগোরিদম এনালাইসিস

অ্যালগোরিদম এনালাইসিস নিয়ে আলোচনা করার পূর্বে, অ্যালগোরিদম বিষয়টা সম্পর্কে কিছুটা ধারণা নেওয়া যাক।  
 
আমরা আমাদের দৈনন্দিন কাজের প্রত্যেকটা সমস্যা সমাধানের জন্য অ্যালগোরিদম ব্যবহার করে থাকি এবং করছি। কি অবাক লাগছে? হ্যাঁ, সত্যি আমরা প্রত্যকে অ্যালগোরিদম ব্যবহার করি। আমাদের ব্যাক্তিগত কাজের সমাধানের জন্য আমরা যা করে থাকি, সে দিকে যদি লক্ষ করি। তাহলে আমরা দেখব সমস্যা সমাধানের জন্য আমরা বিভিন্ন উপায় অবলম্বন করে থাকি, যার অনেক গুলা ধাপ থাকে। আমাদের যখন ক্ষুধা লাগে তখন, এই ক্ষুধা সমাস্যা সমাধানের জন্য আমরা খাবার গ্রহন করে থাকি। প্রথমে হাত ধুয়েনেয় -> তারপর খাবার প্লেটে রাখি -> প্লেট থেকে খাবার হাত দিয়ে মুখে তুলে নেয় -> তারপর খাবার দাত দিয়ে চিবিয়ে নেয় -> সবশেষে গলাধঃকরণ করি। এই ধাপগুলোর সমষ্টিই হল অ্যালগোরিদম।

আর কম্পিউটার অ্যালগোরিদম হল কম্পিউটার যে সুনির্দিষ্ট উপায়ে কোন সুনির্দিষ্ট কাজ করে। কিন্তু কম্পিউটার নিজে থেকে কিছুই করতে পারে না! আমাদের বলে দিতে হয় কোন উপায়ে কাজটি করতে হবে। আর আমারা যত ভালোভাবে কম্পিউটার কে বলে দিতে পারব তত নির্ভুল ও দক্ষভাবে সে আমাদের কাজটি করে দিবে। আমরা যদি অ্যালগোরিদম তৈরি করি তার কিছু মৌলিক বৈশিষ্ট থাকতে হবে - 
- আমাদের অবশ্যই কিছু না কিছু ইনপুট দিতে হবে।
- অ্যালগোরিদমের অবশ্যই আউট পুট দেবার ক্ষমতা থাকতে হবে।
- অ্যালগোরিদমে ব্যবহত নির্দেশনা সমূহ স্পষ্ট হতে হবে।
- অ্যালগোরিদম কে অবশ্যই নির্দিষ্ট সময়ের মধ্যে অউটপুট প্রদান করতে হবে।

আমাদের ডিজাইন করা অ্যালগরিদমটি কতটুকু কার্যকরী তা বোঝার জন্য অ্যালগোরিদমের কার্যকারিতা পরীক্ষা করা হয়। যা অ্যালগোরিদম এনালাইসিস নামে পরিচিত। এই ক্ষেত্রে দুইটি বিষয়  বেশি বিবেচনা করা হয় - 
- টাইম কমপ্লেক্সিটিঃ অ্যালগরিদমটি যে সমস্যা সমাধানের জন্য ডিজাইন করা হয়েছে তা সমাধান করতে কতটুকু সময় নিচ্ছে।
- স্পেস কমপ্লেক্সিটিঃ অ্যালগরিদমটি সমস্যা সমাধানের সময় কতখানি কম্পিউটার মেমরি ব্যাবহার করছে।

---
### টাইম কমপ্লেক্সিটি

টাইম কমপ্লেক্সিটি আমাদের এরকম একটি ব্যবস্থা করে দেয়, যেটির মাধ্যমে আমরা কোনো একটি কোড দেখেই বুঝতে পারি এই কোডটি রান করতে আনুমানিক কতখানি সময় প্রয়োজন হতে পারে। আর এই পদ্ধতির মাধ্যমেই আমরা যেকোন কোডের  টাইম কমপ্লেক্সিটি বের করে ফেলতে পারি নিমিষেই।

কমপ্লেক্সিটি আমাদের CPU-time বলে দিবেনা, কমপ্লেক্সিটি আমাদের বলে দিবে অ্যালগরিদমটি তুলনামূলকভাবে কতটা ভালো। অর্থাৎ এটা হলো অ্যালগোরদিমের কার্যকারিতা নির্ধারণের একটা স্কেল। আর এটিকে লিখে প্রকাশ করা হয় Big “O” নোটেশনের মাধ্যমে।

টাইম কমপ্লেক্সিটিকে মাঝে মাঝে অনেকে শুধুমাত্র 'কমপ্লেক্সিটি' বলে। তখন টাইম কমপ্লেক্সিটি বা স্পেইস কম্প্লেক্সিটি কিছুই বলা থাকে না। সেক্ষেত্রে কিছু না বলা থাকলেও প্রকৃত পক্ষে টাইম কমপ্লেক্সিটিকেই বোঝানো হয়, স্পেস কমপ্লেক্সিটি বা অন্য কিছু বোঝানো হয় না। 

আমরা যখন আমাদের প্রোগ্রাম রান করি তখন প্রোগ্রাম এক্সিকিউট হতে কিছু সময় ব্যায় হয়। কারন তখন আমাদের প্রোগ্রাম বিভিন্ন রকম অপারেশনের কাজ করে, তখন এই সময় টা দরকার হয়। যেমন - 
- কোন কিছু অ্যাসাইন করা (অ্যাাসাইনমেন্ট অপারেশন)। যেমন- cost a = 10, const b = 50 ইত্যাদি।
- কোন কিছু তুলনা করা (কম্পারিজন অপারেশন)। যেমন- a <p b, a != b ইত্যাদি।
- বিভিন্ন ধরণের গাণিতিক অপারেশন। যেমন- 10 + 50 = 60 ইত্যাদি।
</p>